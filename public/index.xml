<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>Transgener</title>
    <link>//localhost:1313/</link>
    <description>Recent content on Transgener</description>
    <generator>Hugo -- gohugo.io</generator>
    <language>nl</language>
    <copyright>© Meike</copyright>
    <lastBuildDate>Thu, 15 Aug 2024 00:00:00 +0200</lastBuildDate><atom:link href="//localhost:1313/index.xml" rel="self" type="application/rss+xml" />
    <item>
      <title>De Vloek Van Functioneren</title>
      <link>//localhost:1313/posts/zine/transgener/de-vloek-van-functioneren/</link>
      <pubDate>Thu, 15 Aug 2024 00:00:00 +0200</pubDate>
      
      <guid>//localhost:1313/posts/zine/transgener/de-vloek-van-functioneren/</guid>
      <description>&lt;p&gt;Wanneer mensen weten dat je autistisch bent, hebben ze vooroordelen, verwachtingen, een beeld in hun hoofd. Maar wanneer je lijkt te functioneren en mensen komen er daarna pas achter dat je autist bent dan valt hun beeld in duizend stukjes. Dan krijg je “goedbedoelde” opmerkingen: “Dat had ik helemaal niet door joh!”, “Maar je hebt gewoon een gesprekje met mij? Hoe dan?”, “We zijn allemaal wel een beetje autistisch”, “Ik heb er helemaal geen last van!”, “Maar je functioneert toch gewoon prima?”.&lt;/p&gt;</description>
      <content>&lt;p&gt;Wanneer mensen weten dat je autistisch bent, hebben ze vooroordelen, verwachtingen, een beeld in hun hoofd. Maar wanneer je lijkt te functioneren en mensen komen er daarna pas achter dat je autist bent dan valt hun beeld in duizend stukjes. Dan krijg je “goedbedoelde” opmerkingen: “Dat had ik helemaal niet door joh!”, “Maar je hebt gewoon een gesprekje met mij? Hoe dan?”, “We zijn allemaal wel een beetje autistisch”, “Ik heb er helemaal geen last van!”, “Maar je functioneert toch gewoon prima?”.&lt;/p&gt;
&lt;p&gt;Functioneren&lt;/p&gt;
&lt;p&gt;De vloek van functioneren…
Wanneer mensen een “functionerend” persoon zien dan denken ze dat alles prima is. Ze zien je je ding doen daar en weer naar huis gaan. Vanaf de buitenwereld lijkt alles mooi en goed. Maar wat ze niet zien is de gigantische strijd die je voert elke dag. De strijd om op te staan, je masker af te stoffen (oh wie houden we voor de gek, dat masker kan niet stoffig worden, daarvoor gebruik je hem te veel), en je ding te gaan doen.&lt;/p&gt;
&lt;p&gt;“Je functioneert dus waarom heb je hulp nodig?” “Vorige week kon je dit zonder problemen, maar nu opeens niet meer, volgens mij ben je gewoon LUI!!” &lt;em&gt;Ken je de vloek van het functioneren al?&lt;/em&gt;&lt;/p&gt;
&lt;p&gt;Als het voor de buitenwereld lijkt alsof je alles op een rijtje hebt en zonder problemen je werk kan doen dan denken ze dat je alles kan zoals de gemiddelde neurotypical. Ze zien je beperking als een karaktertrek, iets waarvoor je gewoon een maskertje kunt opzetten. Maar dat maskertje is heel zwaar en lijkt ook steeds zwaarder te worden. Vorige week woog hij nog maar 5 kilo, maar nu weegt hij al 15 kilo. En je voelt hem zwaarder worden, elke adem die je uitblaast, komen er weer een paar grammetjes bij. Op een gegeven moment wordt het masker te zwaar, je moet hem afzetten anders breek je. Maar dat kan niet, want je moet functioneren. Misschien heb je hulp nodig om het masker wat lichter te kunnen maken, misschien zelfs voorzichtig een klein beetje af doen. Heel voorzichtig hoor want je moet functioneren. &lt;em&gt;Ken je de vloek van het functioneren al?&lt;/em&gt;&lt;/p&gt;
&lt;p&gt;Maar hulp is er niet. “Je hebt helemaal geen hulp nodig, je functioneert gewoon” zeggen ze. Je probeert nog te vertellen dat dat zo lijkt, maar dat het masker te zwaar is geworden. Ze horen je niet. “Heb je al aan mindfulness gedaan?”, vragen ze je, “misschien even een cursus grenzen aangeven doen?”
Omdat het masker zo zwaar is, voel je je niet zo goed na een tijdje, al dat extra gewicht eist z’n tol. Afzetten is absoluut geen optie dus je gaat alsnog door. Maar het moment is nu toch echt aangebroken: je breekt. Je kunt niks meer, alles is te veel. Je voelt alles, maar ook niks. Als je iets voelt, weet je eigenlijk helemaal niet wat je voelt. Al je gevoelens zitten in het masker maar die is zo zwaar, je moet er wat vanaf halen om te kunnen begrijpen wat er aan de hand is. Je krijgt eindelijk wat hulp om het wat te verlichten. Maar als je er wat gewicht vanaf gehaald hebt, functioneer je weer dus je hebt helemaal geen hulp nodig. “Zet je masker maar weer op hoor! We hebben er een extra sterk touwtje aan vast gemaakt” zeggen ze, “Deze breekt niet zo snel”.&lt;/p&gt;
&lt;p&gt;&lt;em&gt;Ken je de vloek van functioneren al?&lt;/em&gt;&lt;/p&gt;
</content>
    </item>
    
    <item>
      <title>Een Momentje Rust</title>
      <link>//localhost:1313/posts/zine/transgener/een-momentje-rust/</link>
      <pubDate>Thu, 15 Aug 2024 00:00:00 +0200</pubDate>
      
      <guid>//localhost:1313/posts/zine/transgener/een-momentje-rust/</guid>
      <description>&lt;p&gt;De hele dag zoveel prikkels, ik kan het niet aan. Het doet pijn.
Nog maar 2 uur dan heb ik eindelijk een momentje rust. Dat momentje rust was ooit zo bijzonder en fijn. Nu is het momentje rust een net zo grote kwelling als de dag.&lt;/p&gt;
&lt;p&gt;Nog maar 1 uurtje dan heb ik een momentje rust. Ik wil het momentje eigenlijk niet eens
Ik kan alleen maar denken aan het momentje rust maar ik wil het niet. Het momentje rust is de onrust.&lt;/p&gt;</description>
      <content>&lt;p&gt;De hele dag zoveel prikkels, ik kan het niet aan. Het doet pijn.
Nog maar 2 uur dan heb ik eindelijk een momentje rust. Dat momentje rust was ooit zo bijzonder en fijn. Nu is het momentje rust een net zo grote kwelling als de dag.&lt;/p&gt;
&lt;p&gt;Nog maar 1 uurtje dan heb ik een momentje rust. Ik wil het momentje eigenlijk niet eens
Ik kan alleen maar denken aan het momentje rust maar ik wil het niet. Het momentje rust is de onrust.&lt;/p&gt;
&lt;p&gt;Het moment is aangebroken. Maar de rust is er niet. De rust doet pijn. De rust is naar. De rust is geen rust. Misschien heb ik gewoon meer nodig? Nee, dit doet nog meer pijn.&lt;/p&gt;
</content>
    </item>
    
    <item>
      <title>Ik Doe Het Zelf Wel</title>
      <link>//localhost:1313/posts/zine/transgener/ik-doe-het-zelf-wel/</link>
      <pubDate>Thu, 15 Aug 2024 00:00:00 +0200</pubDate>
      
      <guid>//localhost:1313/posts/zine/transgener/ik-doe-het-zelf-wel/</guid>
      <description>&lt;p&gt;Dat is wat ik tegen mezelf zei toen ik las over de trans zorg in dit land. Ik las over de noodzaak om een diagnose te krijgen, maar ik ben niet ziek. En dat was nog niet eens het ergste, nee het ergste was de wachtlijst. Op dat moment “maar” 2 jaar.
Toen ik verder zocht vond ik iets geweldigs. Ik hoef helemaal niet de medische molen in, ik kan het gewoon zelf. De kennis is vrij beschikbaar en oestrogeen is zo in huis en dat is alles wat je nodig hebt om te zeggen, ik doe het zelf wel.&lt;/p&gt;</description>
      <content>&lt;p&gt;Dat is wat ik tegen mezelf zei toen ik las over de trans zorg in dit land. Ik las over de noodzaak om een diagnose te krijgen, maar ik ben niet ziek. En dat was nog niet eens het ergste, nee het ergste was de wachtlijst. Op dat moment “maar” 2 jaar.
Toen ik verder zocht vond ik iets geweldigs. Ik hoef helemaal niet de medische molen in, ik kan het gewoon zelf. De kennis is vrij beschikbaar en oestrogeen is zo in huis en dat is alles wat je nodig hebt om te zeggen, ik doe het zelf wel.&lt;/p&gt;
&lt;p&gt;Telefoon in de hand wachtend op dinsdag 10:00 want dan werd de voorraad op de webshop weer ververst. Ik was nerveus, niet omdat ik op elk moment oestrogeen ging bestellen nee ik was nerveus dat er geen voorraad is of nog erger dat er voorraad is maar dat ik te laat was. Gelukkig was er voorraad en was ik op tijd. De dag herinner ik me nog alsof het gisteren was. Ik was een dag vrij en ik zat in de bus. Vier maanden aan oestrogeen zat in mijn winkelwagentje, eigenlijk best raar want het is niet zo groot het zou eerder een mandje zijn maar dat is irrelevant. Alleen nog even mijn adres invullen en het gevraagde bedrag overmaken naar een Spaanse bankrekening. Nu was het alleen nog maar afwachten dat deed me denken aan de wachtlijsten maar nu hoefde ik maar een weekje te wachten want ik doe het zelf wel.&lt;/p&gt;
&lt;p&gt;6 September 2021 het pakketje is binnengekomen, helemaal uit Portugal. Ik het pakketje zaten zes plastic ringen met in iedere ring 28 pillen. Iedere pil had 2mg estradiol. Snel haalde ik de eerste pil uit de plastic ring en stopte hem in m’n mond. Volgens de informatie die ik online had gevonden kon je de pil het beste onder je tong laten wegsmelten, dan neemt je lichaam het meeste op en heb je de minste kans op leverschade. Lichtzoet was de pil, dat had ik stiekem wel verwacht want ze zagen eruit als lekkere snoepjes. Snoepjes waarvan je borsten kreeg, wat een geweldige uitvinding is het toch. De pil was helemaal opgelost, het voelde goed. Ik was eindelijk begonnen aan mijn medische transitie. Ik hoefde maar een week te wachten omdat ik dacht, ik doe het zelf wel.&lt;/p&gt;
</content>
    </item>
    
    <item>
      <title>Ik Ben Niet Ziek</title>
      <link>//localhost:1313/posts/zine/transgener/ik-ben-niet-ziek/</link>
      <pubDate>Sat, 15 Jun 2024 00:00:00 +0200</pubDate>
      
      <guid>//localhost:1313/posts/zine/transgener/ik-ben-niet-ziek/</guid>
      <description>&lt;p&gt;Toen ik geboren werd, zei de dokter “het is een jongetje”. Dat lijkt een klein en onschuldig zinnetje, maar die 4 woorden bepalen je hele leven. Je bent op dat moment in een hokje gestopt en uit dat hokje ontsnappen, is makkelijker gezegd dan gedaan.
Ten eerste wordt dat hokje overal en nergens vastgelegd. Je geboorteakte wordt alvast gemerkt met een &lt;strong&gt;M&lt;/strong&gt; (voor mannelijk) door de ambtenaar van de burgerlijke stand. Kraamvisite krijgt beschuit met blauwe muisjes want ja we vieren dat we een jongetje hebben gekregen. Eigenlijk is het best raar dat we deze hele patriarchale machine in werking zetten voordat het kind zelfbewust is geworden.&lt;/p&gt;</description>
      <content>&lt;p&gt;Toen ik geboren werd, zei de dokter “het is een jongetje”. Dat lijkt een klein en onschuldig zinnetje, maar die 4 woorden bepalen je hele leven. Je bent op dat moment in een hokje gestopt en uit dat hokje ontsnappen, is makkelijker gezegd dan gedaan.
Ten eerste wordt dat hokje overal en nergens vastgelegd. Je geboorteakte wordt alvast gemerkt met een &lt;strong&gt;M&lt;/strong&gt; (voor mannelijk) door de ambtenaar van de burgerlijke stand. Kraamvisite krijgt beschuit met blauwe muisjes want ja we vieren dat we een jongetje hebben gekregen. Eigenlijk is het best raar dat we deze hele patriarchale machine in werking zetten voordat het kind zelfbewust is geworden.&lt;/p&gt;
&lt;p&gt;Opeens zijn we twintig jaar later. Je hebt al een tijdje door dat de hele machine die in werking is gesteld sinds je geboorte niet de juiste machine is. Je vindt leven in deze machine eigenlijk helemaal niet fijn. Maar gelukkig heb je op internet gevonden dat je de machine kan stopzetten, je kunt zelfs een andere machine in werking stellen! Hoe gaaf is dat?!?!!
Je kan niet wachten, je wilt de andere machine gisteren nog in werking zetten. Maar er is een obstakel. De grote overkoepelende machine heeft bedacht dat je ziek bent. Je “lijdt” aan “genderdysforie”. Jij weet zeker dat je de andere machine in werking wilt zetten, maar silly jij, je bent geen dokter! Hoe kun jij nu zeker weten dat je die machine in werking mag zetten. Alleen een gespecialiseerde psychiater kan bepalen of jij die machine in werking wil stellen. Je besluit de horde te nemen, je maakt een afspraak bij de huisarts. De huisarts verwijst je door naar een “expertisecentrum”. De wachtlijst is gelukkig maar 150 weken — dat is niet zoveel toch.&lt;/p&gt;
&lt;p&gt;Na 3,5 jaar mag je op gesprek komen bij het “expertisecentrum”. Deze mensen gaan voor jou beslissen of je waardig genoeg bent. Maar dat doen ze natuurlijk niet zomaar. Ze willen graag weten hoe je masturbeert want wat nu als je gewoon een fetish hebt, daar gaan we de machine natuurlijk niet voor in werking zetten. Na een hoop vernederende gesprekken en afgenomen autonomie neemt de raad een besluit. Je bent waardig bevonden. Eindelijk mag de machine in werking gesteld worden.&lt;/p&gt;
&lt;p&gt;Maar je vraagt je af: “Ik ben helemaal niet ziek.” Waarom moet ik naar de huisarts, de psycholoog en de psychiater? Dat zijn medici, hun maken zieke mensen beter maar ik ben niet ziek. Waarom mag een psychiater over mijn leven bepalen? Waarom heb ik geen autonomie? Ik hoef niet beter gemaakt te worden, ik ben niet ziek. Ik ben gewoon een &lt;strong&gt;vrouw&lt;/strong&gt;.&lt;/p&gt;
</content>
    </item>
    
  </channel>
</rss>
